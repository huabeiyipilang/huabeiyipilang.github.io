---
layout: post
title: 《采莲赋》 萧绎
date: 2014-04-01 04:56:46.000000000 +08:00
type: post
published: true
status: publish
categories:
- 古诗词
tags: []
meta:
  _edit_last: '1'
author:
  login: carl
  email: huabeiyipilang@gmail.com
  display_name: admin
  first_name: ''
  last_name: ''
---
<p>紫茎兮文波，红莲兮芰荷。绿房兮翠盖，素实兮黄螺。 于是妖童媛女，荡舟心许，鷁（yì）首徐回，兼传羽杯。櫂(zhào)将移而藻挂，船欲动而萍开。尔其纤腰束素，迁延顾步。夏始春余，叶嫩花初。恐沾裳而浅笑，畏倾船而敛裾， 故以水溅兰桡，芦侵罗褠。菊泽未反，梧 台迥见，荇湿沾衫，菱长绕钏。泛柏舟而容与，歌采莲于江渚。歌曰：“碧玉小家女，来嫁汝南王。莲花乱脸色，荷叶朵衣香。因持荐君子，愿袭芙蓉裳。”</p>
